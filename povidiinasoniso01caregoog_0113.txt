FASTORUM Lm v. 103‘

Quaerere conabar, quare lascivia major
His foret in Ludis, liberiorque jocust
Sed mihi succurrit, numen non esse severum,
Aptaque deliciis munera ferre Deam.
Tempora sutilibus cinguntur tota coronis ;
Et latet injecta splendida mensa rosa.
Ebrius incimtis philyra conviva capillis
saltat, et imprudens utitur arte meri.
Ebrius ad durum formosae limen amicae
Cantat- habent unctae mollia serta comae. 340
Nulla coronata peraguntur seria fronte·
Nec liquidae vinctis flore bibuntur aquae.
Donec eras mixtus nullis, Acheloe, racemis;
Gratia sumendae non erat ulla rosae.
Bacchus amat flores: Baccho placuisse coronam
Ex Ariadnaeo sidere ndsse potes.
Scena levis decet hanc: non est, mihi credite, non est
, Illa cothurnatas inter habenda Deas.
Turba quidem cur hos celebrent meretricia ludos,
Non ex difficili caussa petenda subest. 350
Non est de tetricis, non est de magna professis:
Vult sua plebejo sacra patere choro.
Et monet aetatis specie, dum floreat, utiz
Contemni spinam, cum cecidere rosae.
Cur tamen, ut dantur vestes Cerealibus albae,
Sic est haec cultu versicolore decens ἓ
An quia maturis albescit messis aristis;
Et color et species floribus omnis inest :³
Adnuit 3 et motis flores cecidere capillis:
Accidere in mensas ut rosa missa solet. 360
Lumina restabant, quorum me caussa latebat z
cum sic errores abstulit illa meos.
Vel quia purpureis collucent floribus agri3
Lumina sunt nostros visa decere dies.
Vel quia nec flos est hebeti, nec flamma, colore· ‚
Atque oculos' m se splendor uterque trahit·
Vel quia deliciis nocturna licentia nostris

Convenit. A vero tertia caussa venit·

