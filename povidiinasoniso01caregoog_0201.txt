s TRISTIUM Ln- 111. 10. 191

Pellibus, et suti-s arcent male frigora braccis ς
Oraque de toto corpore sola patent. 20
Saepe sonant moti glacie pendente capilli,
Et nitet inducto candida barba gelu.
Udaque consistunt, formam servantia testae,
Vina. nec hausta meri, sed data frusta bibunt.
Quid loquar, ut vincti concrescant frigore rivi,
Deque lacu fragiles effodiantur aquae?
Ipse, papyrifero qui non angustior amne,
Miscetur vasto multa per ora freto,
caemleos ventis latices durantibus, Ister
congelat, et tectis in mare serpit aquis. 30 ,
Quaque rates ierant, pedibus nunc itur. et undas
Frigore concretas ungula pulsat equi.
Perque novos pontes subter labentibus undis -
Ducunt Sarmatici barbara plaustra boves.
Vix equidem credar. sed cum sint praemia falsi
Nulla, ratam testis debet habere fidem.
Vidimus ingentem glacie consistere pontum,
Lubricaque immotas testa premebat aquas.
Nec vidisse sat est. Durum calcavimus aequor:
Undaque non udo sub pede summa fuit. 40
Si tibi tale fretum quondam, Leandre, fuisset3
Non foret angustae mors tua crimen aquae. .
Τιιιιι neque se pandi possunt delphines in auras ‚
Tollere: conantes dura coercet hiens.
Et quamquam Boreas jactatis insonet aiis,
Fluctus m obsesso gurgite nullus erit.
Inclusaeque gelu stabunt, ut marmore, puppes-
Nee poterit rigidas findere remus aquas.
Vidimus· 111 glacie pisces haerere ligatos..
Et pars ex illis tum quoque viva fuit. 50
Sive igitur nimii Boreae vis saeva marinas,
Sive redundatas flumine cogit aquas;
Protinus aequato siccis Aquilonibus Istro,
Invehitur celeri barbarus hostis equo.
Hostis equo pollens, longeque volante sagitta,
vicium late depopulatur humum.

