TRISTIUM Lu. 11. 169

Non ideo debet pelago se credere, si qua
Audet in exiguo ludere cymba lacu. 350
Forsan (et hoc dubitem) numeris levioribus aptus ·
Sim satis3 in parvos sufficiamque modos.
At si me jubeas domitos Jovis igne Gigantas
Dicere ; conantem debilitabit onus.
Divitis ingenii est immania Caesaris acta
Condere, materia ne superetur opus·
Et tamen ausus eram: sed detractare videbar,
Quodque nefas, damno viribus esse tuis.
Ad leve rursus opus, juvenilia carmina, veni3
Et falso movi pectus amore meum. 340
Non equidem vellem: sed me mea fata trahebant,
Inque meas poenas ingeniosus eram.
Hei mihi, quod didici! quod me docuere parentes,
Literaque est oculos ulla morata meos?
Haec tibi me invisum lascivia fecit, ob Artes,
Quas ratus es vetitos sollicitasse toros.
Sed neque me nuptae didicer‘unt furta magistro:
Quodque pamm novit, nemo docere potest.
sic ego delicias, et mollia carmina feci,
strinxerit ut nomen fabula nulla meum. 350
Nec quisquam est adeo media de plebe maritus,
Ut dubius vitio sit pater ille meo.
Crede mihi, mores distant ὲ carmine nostri.
Vita verecunda est, Musa 'ocosa‚ mihi.
Magnaque pars operum mendax et ficta meorum
Plus sibi permisit compositore suo.
Nec liber indicium est animi, sed honesta voluptas,
Plurima mulcendis auribus apta serene.
Accius esset atrox3 conviva Terentius esset:
Essent pugnaces, qui fera bella canunt. 360
Denique composui teneros non solus amores:
Composito poenas solus amore dedi.
Quid, nisi cum multo Venerem confundere vino,
Praecepit Lyrici Teia musa senis?
Lesbia quid docuit Sappho, nisi amare, puellas 2
Tuta tamen.Sappho‚ tutus et ille fuit.
vor.. ιιι. Q

