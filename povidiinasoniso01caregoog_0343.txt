EPISTOL. Ex PONTO'Lu. iv. 13. 353

Tam mala Thersiten prohibebat forma latere,
Quam pulchra Nireus conspiciendus erat.
Nee te mirari, si sint vitiosa, decebit
Carmina, quae faciam pene poeta Getes.
Ah pudet! et Getico scripsi sermone libellumz
Struetaque sunt nostris barbara verba modis. 20
Et placui, (gratare mihi) coepique poetae
Inter inhumanos nomen habere Getas.
Materiam quaeris? laudes de Caesare dixi.
Adjuta est novitas numine nostra Dei.
Nam patris Augusti docui mortale fuisse
Corpus; in aetherias numen abisse domos:
Esse parem virtute patri, qui frena coaetus
saep'e recusati ceperit imperii.
Esse pudicarum te Vestam, Livia, matrum,
Ambiguum nato dignior, anne viro. 30
Esse duos juvenes, firma adjumenta Parentis,
Qui dederint animi pignora certa sui.
Haee ubi non patria perlegi scripta Camenffi
Venit et ad digitos ultima charta meos;
Et eaput et plenas omnes movere pharetras,
Et longum Getico murmur in ore fuit.
Atque aliquis, Scribas haec eum de Caesare, dixit,
Caesaris imperio restituendus eras.
Ille quidem dixit3 sed me Jam‚ Care, nivali
Sexta relegatum bruma sub axe videt. 40
Carmina nil prosunt τ nocuerunt carmina quondam}
Primaque tam miserae caussa fuere fugae.
At tu per studii communia foedera sacri, f
Per non vile tibi nomen amicitiae3
Sic capto Latiis Germanicus hoste eatenis,
Materiam vestris adferat ingeniis ;
Sic valeant pueri, votum commune Deorum,
Quos laus fonnandos est tibi magna datos;
Quanta potes praebe nostrae momenta salutiz
Quae nisi mutato nulla futura loeo est. 50

