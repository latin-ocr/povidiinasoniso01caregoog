40 P. OVIDII NASONIS

consulitur Phoebus. Sors est ita reddita: Matri
Qui dederit princeps oscula, victor erit.

Oscula quisque suae matri properata tulerunt,
Non intellecto credula turba Deo.

- Brutus erat stulti sapiens imitator, ut esset
Tutus ab insidiis, dire Superbe, tuis.

Ille tacens, pronus matri dedit oscula Terrae,
Creditus offenso procubuisse pede· *⁷ 720

Cingitur interea Romanis Ardea signis,
Et patitur lentas obsidione moras.

Dum vacat, et metuunt hostes committere pugnam,
Luditur in castris: otia miles agit.

Tarquinius juvenis socios dapibusque meroque
Accipit, atque illis Rege creatus ait:

Dum nos difficilis pigro tenet Ardea bello,
Nec sinit ad patrios arma referre Deos3

Ecquid in officio torus est socialis ’τ’ et ecquid
Coniugibus nostris mutua cura sumus ἲ ⁷30

Quisque suam laudant. Studiis certamina crescunt ς
Et fervent multo linguaque corque mero.

Surgit, cui clarum dederat Collatia nomen;
Non opus est verbis, credite rebus, ait.

Nox superest: tollamur equis, Urbemque petamus.
Dicta placent: frenis impediuntur equi.

Pertulerant dominos. Regalis protinus ini

⁴ Tecta petunt: custos in fore nullus erat.

Ecce nurum Regis fusis per colla coronis
Inveniunt posito pervigilare mero. ¹740

Inde cito passu petitur Lucretia. Nebat3
Ante torum calathi, lanaque mollis, erant.

Lumen ad exiguum famulae data pensa trahebant=
Inter quas tenui sic ait ipsa sono:

Mittenda est domino (nunc, nunc properate, puellae)
Quamprimum nostrii facta lacerna manu.

Quid tamen audistis? nam plura audire soletis.
Quantum de bello dicitur esse super?

Postmodo victa cades: melioribus, Ardea, restas,
Improba ς quae nostros cogis abesse viros. '750

